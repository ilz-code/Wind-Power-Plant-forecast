# Wind Power Plant forecast   
Forecasting of energy generated by WPP, from historical and meteorological data 
-------------------------------------------------------
Prognozēšanai tika izmantoti dati no https://videscentrs.lvgmc.lv/noverojumu-arhivs. No literatūras ir zināms, ka vēja ģeneratora saražotās enerģijas daudzums ir atkarīgs no vēja ātruma 3. pakāpē un gaisa blīvuma. Savukārt gaisa blīvums ir atkarīgs no temperatūras, gaisa mitruma un atmosfēras spiediena. Tāpēc izmantoju šos datus, kā arī visu, kas attiecas uz vēja ātrumu.
No temperatūras, gaisa mitruma un atmosfēras spiediena tika aprēķināts gaisa blīvums.
Vēja ātrums, faktiskais, kas ir meteodatos, ir vidējots katras stundas pēdējās 10 minūtes, tāpēc īsti neraksturo stundas vidējo. Varbūt būtu lietderīgi aplūkot vidējo vērtību no maksimālā un minimālā ātruma, kā arī starpību starp maksimālo un minimālo, kas raksturotu brāzmainumu. 
Tika sastādīta korelāciju tabula starp visiem lielumiem. Tā parāda, ka starp gandrīz visiem lielumiem pastāv korelācija. Visi vēju raksturojošie lielumi savā starpā diezgan cieši korelē, kam tā arī vajadzētu būt, bet ar VES saražoto enerģiju visciešāk korelē faktiskais vēja ātrums 3. pakāpē. Savukārt temperatūra, mitrums un blīvums savā starpā korelē stipri, bet ar saražoto enerģiju korelācija ir vāja vai gandrīz nav. Negaidīti liela (negatīva) korelācija ar saražotajai enerģijai ir ar temperatūru. Tas varētu būt izskaidrojams vai nu ar temperatūras ietekmi uz pašu ģeneratoru, vai ar to, ka augstāka temperatūra vasarā raksturīga anticiklonam, kam raksturīgi arī būtiski mazāki vēja ātrumi nekā ciklonam.
Ņemot vērā visu iepriekš teikto, prognozei tika izvēlētas 3 ML metodes: Linear Regression, kas ir vienkārša un droša, bet tās precizitāti pasliktina mainīgo korelācija, tāpēc šī metode tika lietota ar 4 mainīgajiem ( vēja ātrums 3. pakāpē, gaisa blīvums, vēja brāzmainums un gaisa temperatūra), un Random Forest un Gradient Boosting Regression, kas abas nav atkarīgas no mainīgo korelācijas, tāpēc tika lietotas ar visiem mainīgajiem un GridSearchCV hiperparametru pielāgošanai.
No visu trīs metožu rezultātiem tika aprēķināts vidējais. Iegūtas šādas RMSE un R2 vērtības:  

| Model | RMSE | R<sup>2</sup> |   
|-------|------|---------------|
| Linear Regression |	199.112 |	0.61491 |  
| Gradient Boosting |	199.618 |	0.61295 |  
| Random Forest |	193.004 |	0.63817 |  
| Total |	188.646 |	0.65433 |     

Tāpat arī no prognozētajiem datiem aprēķināts visu 3 metožu vidējais, kas arī uzrādīts kā rezultāts.
Lai iegūtu precīzākas prognozes, vajadzētu vairāk ieejas datu, kā arī informāciju par pašiem ģeneratoriem, maksimālo un minimālo vēja ātrumu, pie kāda tie darbojas, iespējamo temperatūras ietekmi uz to darbību u.c.
